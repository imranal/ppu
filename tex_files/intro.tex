
\documentclass[main.tex]{subfiles} 
\begin{document}

\setlength{\epigraphwidth}{0.8\textwidth}
\epigraph{``You can know the name of a bird in all the languages of the world, 
but when you're finished, you'll know absolutely nothing whatever about the bird...
So let's look at the bird and see what it’s doing - that's what counts. I learned 
very early the difference between knowing the name of something and knowing something.''}
{\textit{Richard Feynman}}

\section*{Problemstilling}

I naturfag er det veldig mange begreper elever skal mestre. For at de skal kunne danne en god 
overordnet forståelse for faget, er det da viktig at de kan gå fra enkeltstående begreper til 
koblinger mellom begreper og være klar over de logiske sammenhengene. Det er derfor viktig fra 
læringspersktivet at undervisningen er forståelsesorientert, fremfor fakta-orientert. I \citeA
{ludv15} står det blant at
\begin{displayquote}
Skoler som legger bedre til rette for læringsprosesser som fører til forståelse, kan bidra til å 
styrke elevenes motivasjon og opplevelse av mestring og relevans i skolehverdagen. 
(Ludvigsen-utvalget 2015)
\end{displayquote}
Dermed trekker utvalget en kobling mellom forståelse og elevenes motivasjon og opplevelse av
mestring og relevans i skolehverdagen. \citeA[s. 176]{klet13} viser til viktigheten av at 
lærerere legger til rette for ``systematisk trening, øvelse og bruk av naturfaglige begreper 
for å utvikle elevenes naturfaglige forståelse''. I den sosiokulturelle tradisjonen rettes 
fokus mot læring i felleskap før kunnskap blir internalisert på individnivå. Blant annet 
inkluderer dette arbeid i grupper. Samtalekvaliteten på gruppearbeid kan ha et stort spenn. 
\citeA[s. 58-59]{meli07} definerer tre distinkte klassifiseringer for slike samtaler:
``Disputational'', ``Cumulative'' og ``Exploratory''. Den sist nevnte klassifikasjonen,
også kalt utforskende samtaler, utgjør gruppearbeid som har en preg av kollaborasjon og dermed
regnes som den mest ønskelige samtaleformen. Det kan derfor tenkes at utforskende samtaler 
kan bidra til å skape god begrepsforståelse i naturfag. For å undersøke dette vil jeg se 
på en undervisningssekvens jeg utførte i en ungdomskole for en 8. klasse.
\newline
\newline
Derfor er min problemstilling følgende:
\newline
\newline
\textbf{Hvordan bidrar utforskende samtaler til å skape god begrepsforståelse i en naturfagstime 
for 8. trinn?}
\newline
\newline
Fokuset i undervisningen jeg utførte i 8. klassen var rundt begrepene celler og celledeling. 
I tillegg ble elevene instruert i å skrive en rapport til et eksperiment de utførte relatert 
til disse begrepene. Hensikten med opplegget var å formidle og la elevene selv bruke vanskelige 
begreper fra naturfag slik at de lettere kan se sammenhenger mellom temaer. Temaer som ellers
blir memorisert og forstått på et lavere nivå av elevene, når de lærer fakta som de bare skal
gjengi, i henhold til kompetansenivåene som er definert utfra kompetansemålene.

\subsection*{Undervisningssituasjonen}
Skolen hvor undervisningsopplegget ble utført befinner seg i et område hvor det er gode 
sosioøkonomiske forhold. Klassen som vi, praksisstudentene, observerte var en 8. klasse, som består 
av 13 gutter og 11 jenter. I klassen sitter elevene to-og-to sammen ved sine pulter i et rutenett. 
Annenhver uke byttes plasseringen til elevene. Elevene blir fordelt sammen med det skolen kaller 
læringspartnere. Hensikten med læringspartnere er at de kan snakke sammen når de jobber med oppgaver 
eller når de blir bedt om å diskutere noe.  Det er generelt ingen sosiale problemer 
eller konflikter i klassen, og elevene pleier å samarbeide med hverandre uten store problemer. Tavlen 
brukes sjelden siden lystavlen er plassert i alle klasserom rett foran tavlen. OneNote brukes isteden 
for tavlen, og OneNote brukes også til planleggingen av undervisningen.
\newline
\newline
Jeg og en annen lærerstudent observerte elevene fra 8. klassen i både naturfagstimer og 
matematikktimer. Elevenes faglige forutsetninger er varierende, klassen har en jevn fordeling av 
faglig sterke og faglig svake elever. I en naturfagstime observerte vi at elevene brukte mikroskop 
for å studere diverse celleprøver, blant annet fra deres egen munn og deres egne hårstrå. Timen 
startet med repetisjon av begreper om celler og mikroskop. Elevene ble fordelt i grupper på 3-4 
stykker, og læreren gikk rundt og veiledet alle gruppene. Noen av gruppene fikk 
hjelp fra læreren med å innstille mikroskopene slik at de endte opp med riktig fokus. Deretter brukte 
læreren et mikroskop som var koblet til en datamaskin. Bildet fra mikroskopet ble projisjert på 
lystavlen i laboratoriet. Hensikten med denne øvelsen var å gi elevene en pekepinn på 
størrelsesordner for celler og demonstrere bruk av mikroskop. Etter timen bemerket læreren at 
elevene forsatt ikke har lært å skrive en rapport. Dette inspirerte meg til å bruke et tilsvarende 
opplegg til å strukturere mine egene undervisningstimer, og innføre en avsluttende rapport 
slik at elevene kan begynne å danne gode vaner for å skrive om sine observasjoner og resultater.
\newline
\newline
Undervisningsopplegget jeg har forberedt har til hensikt å utfylle følgende kompetansemål i 
læreplanen
\begin{displayquote}
Forskerspiren:
\begin{itemize}
\vspace{-2mm}
\item formulere testbare hypoteser, planlegge og gjennomføre undersøkelser 
av dem og diskutere observasjoner og resultater i en rapport
\end{itemize}
Mangfold i naturen:
\begin{itemize}
\vspace{-2mm}
\item beskrive oppbygningen av dyre- og planteceller og forklare hovedtrekkene i fotosyntese 
og celleånding
\vspace{-2mm}
\item gjøre rede for celledeling og for genetisk variasjon og arv
\end{itemize}
\end{displayquote} 
Fra kompetansemålene i \emph{Mangfold i naturen} blir verbene \emph{beskrive} og \emph{gjøre rede 
for} brukt for relativt vanskelige begreper, som for eksempel celler og celledeling. I Blooms 
taksonomi\footnote[1]{Blooms taksonomi er et klassifiseringssystem for ulike læremål som lærere 
setter for sine elever.} utgjør derfor disse kompetansemålene det nederste trinn. Ved å koble til 
kompetansemålet fra forskerspiren kan det rettferdiggjøres at elevene skal kunne bruke begrepene 
i en videre forstand, danne sammenhenger og trekke egne slutninger. Det som gjenstår da er hvordan 
undervisningen kan legges opp slik at elevene kan danne gode forbindelser til begrepene og bruke 
de i undervisningen. Først vil jeg gjøre rede for undervisningsopplegget og deretter kommer jeg til 
å analysere opplegget i lys av teori i pedagogikk og naturfagdidatikk.

\end{document}